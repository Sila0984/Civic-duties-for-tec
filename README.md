## พิธีบายศรีสู่ขวัญ
เป็น[ประเพณี](https://th.m.wikipedia.org/wiki/%E0%B8%9B%E0%B8%A3%E0%B8%B0%E0%B9%80%E0%B8%9E%E0%B8%93%E0%B8%B5 "ประเพณี")ตามความเชื่ออย่างหนึ่งของ[คนไทย](https://th.m.wikipedia.org/wiki/%E0%B8%84%E0%B8%99%E0%B9%84%E0%B8%97%E0%B8%A2 "คนไทย") และ[คนลาว](https://th.m.wikipedia.org/w/index.php?title=%E0%B8%84%E0%B8%99%E0%B8%A5%E0%B8%B2%E0%B8%A7&action=edit&redlink=1 "คนลาว (ไม่มีหน้านี้)") ด้วยความเชื่อที่ว่า ทุกคนเกิดมาพร้อมกับสิ่ง[นามธรรม](https://th.m.wikipedia.org/wiki/%E0%B8%99%E0%B8%B2%E0%B8%A1%E0%B8%98%E0%B8%A3%E0%B8%A3%E0%B8%A1 "นามธรรม")อย่างหนึ่งที่เรียกกันว่า “**ขวัญ**” ซึ่งมีหน้าที่รักษาประคับประคองชีวิตและติดตามเจ้าของไปทุกหนแห่ง การทำพิธีสู่ขวัญจึงเป็นการ**เชิญ**ขวัญ หรือเรียก**ขวัญ**ที่หนีหายไปให้เข้ามาอยู่กับตัว และเชื่อว่าเป็นการส่งเสริมพลังใจให้เข้มแข็ง มีสติและไม่ประมาท

![บายศรี](https://lh3.google.com/u/0/d/1oJxTtYBtYURC6Ip8C3eNILaKQj6Cy9MG=w1904-h1040-iv1?auditContext=prefetch)
ประเพณีบายศรีสู่ขวัญใช้เครื่องเชิญขวัญที่เรียกว่า **บายศรี** ทำด้วย[ใบตอง](https://th.m.wikipedia.org/wiki/%E0%B9%83%E0%B8%9A%E0%B8%95%E0%B8%AD%E0%B8%87 "ใบตอง") รูปคล้าย[กระทง](https://th.m.wikipedia.org/wiki/%E0%B8%81%E0%B8%A3%E0%B8%B0%E0%B8%97%E0%B8%87 "กระทง") เป็นชั้น ๆ มีขนาดใหญ่เล็กสอบขึ้นไปตามลำดับ เป็น 3 ชั้น 5 ชั้น 7 ชั้น หรือ 9 ชั้น มีเสาปักตรงกลางเป็นแกน มีเครื่องสังเวยวางอยู่ในบายศรี และมีไข่ขวัญ ([ไข่ต้ม](https://th.m.wikipedia.org/wiki/%E0%B9%84%E0%B8%82%E0%B9%88%E0%B8%95%E0%B9%89%E0%B8%A1 "ไข่ต้ม")) เสียบอยู่บนยอดบายศรี มีหลายประเภท เช่น บายศรีตอง บายศรีปากชาม บายศรีใหญ่ ([ภาษาเขมร](https://th.m.wikipedia.org/wiki/%E0%B8%A0%E0%B8%B2%E0%B8%A9%E0%B8%B2%E0%B9%80%E0%B8%82%E0%B8%A1%E0%B8%A3 "ภาษาเขมร") บาย = ข้าว + ศรี = สิริ หมายความว่า ข้าวอันเป็นสิริหรือข้าวขวัญ) [[2]](https://th.m.wikipedia.org/wiki/%E0%B8%9E%E0%B8%B4%E0%B8%98%E0%B8%B5%E0%B8%9A%E0%B8%B2%E0%B8%A2%E0%B8%A8%E0%B8%A3%E0%B8%B5%E0%B8%AA%E0%B8%B9%E0%B9%88%E0%B8%82%E0%B8%A7%E0%B8%B1%E0%B8%8D#cite_note-2) มีการพัน[สายสิญจน์](https://th.m.wikipedia.org/wiki/%E0%B8%AA%E0%B8%B2%E0%B8%A2%E0%B8%AA%E0%B8%B4%E0%B8%8D%E0%B8%88%E0%B8%99%E0%B9%8C "สายสิญจน์")ไว้โดยรอบเพื่อใช้ผูกข้อมือผู้รับขวัญ ผู้นำทำพิธีเรียกว่า

## ประวัติของประเพณีบายศรี
บายศรีนั้นมีข้อสันนิษฐานว่าได้ประดิษฐ์ขึ้นมาจากคติความเชื่อของพราหมณ์ พิจารณาจากการนำใบตองมาประดิษฐ์บายศรี เนื่องด้วยใบตองนั้นเป็นของสะอาดบริสุทธิ์ไม่มีมลทินของอาหารเก่าให้แปดเปื้อน และอีกประการหนึ่งก็คือ รูปร่างลักษณะของบายศรีที่ได้จำลอง[เขาพระสุเมรุ](https://th.m.wikipedia.org/wiki/%E0%B9%80%E0%B8%82%E0%B8%B2%E0%B8%9E%E0%B8%A3%E0%B8%B0%E0%B8%AA%E0%B8%B8%E0%B9%80%E0%B8%A1%E0%B8%A3%E0%B8%B8 "เขาพระสุเมรุ")ซึ่งเป็นที่สถิตของ[พระอิศวร](https://th.m.wikipedia.org/wiki/%E0%B8%9E%E0%B8%A3%E0%B8%B0%E0%B8%AD%E0%B8%B4%E0%B8%A8%E0%B8%A7%E0%B8%A3 "พระอิศวร") ตลอดจนเครื่องสังเวยก็มีความเชื่อมาจากคติพราหมณ์เช่น ไข่ แตงกวา มะพร้าว รวมถึงพิธีการ เช่น การเวียนเทียน การเจิม และพิธีการต่าง ๆ เหล่านี้พราหมณ์เป็นผู้ประกอบพิธีทั้งสิ้น

## ประเภทของบายศรี
ในภาคเหนือจะเรียกบายศรีว่า "**ใบสี**", "**ใบสรี**" หรือ "**ใบสีนมแมว**" และจะเรียกพานบายศรีว่า ขันใบสี เพราะชาวล้านน(*กลุ่มที่อาศัยอยู่ทางตอนเหนือของประเทศไทย*)จะเรียกพานว่า ขัน แล้วเรียกขันว่า สลุง บายศรีแยกเป็น 4 ประเภท คือ

1.  บายศรีหลวง
2.  บายศรีนมแมว
3.  บายศรีปากชาม
4.  บายศรีกล้วย

ส่วนในภาคอีสานจะเรียกบายศรีว่า "**พาบายศรี**", "**พาขวัญ**" หรือบางท้องถิ่นเรียกว่า "**ขันบายศรี**" ในภาคอีสานจะแยกบายศรีออกเป็น 3 ประเภท คือ

1.  พาขวัญ
2.  พาบายศรี
3.  หมากเบ็ง

ในส่วนภาคอีสานที่มีเชื้อสายของเขมรจะมีการเรียกบายศรีว่า "**บายแสร็ย**" ซึ่งแบ่งออกเป็น 3 ประเภท คือ

1.  บายแสร็ยเดิม (บายศรีต้น)
2.  บายแสร็ยเถียะ (บายศรีถาด)
3.  บายแสร็ตจาน (บายศรีปากชาม)

### อ้างอิง
1. [Wikipedia](https://th.m.wikipedia.org/wiki/%E0%B8%9E%E0%B8%B4%E0%B8%98%E0%B8%B5%E0%B8%9A%E0%B8%B2%E0%B8%A2%E0%B8%A8%E0%B8%A3%E0%B8%B5%E0%B8%AA%E0%B8%B9%E0%B9%88%E0%B8%82%E0%B8%A7%E0%B8%B1%E0%B8%8D)
2. [พจนานุกรม ฉบับราชบัณฑิตยสถาน พ.ศ. 2542](##ประวัติของประเพณีบายศรี)
